# Zadania laboratoryjne - dziedziczenie i polimorfizm

| Liczba punktów do zdobycia  | Hard deadline   |
| ------------ | ------------ |
| 15  | 23.04.2021  23:59|


Rozwiązania do zadań zamieść w repozytorium użytym podczas pierwszych ćwiczeń.


## Zadanie 1 (1 punkt)

Zaimplementuj **abstrakcyjną** klasę `Maszyna` z chronionymi atrybutami `marka`, `nazwa`, `pojemnoscSilnika` i `rodzajSilnika`. 
Ten ostatni ma być enumeracją.

## Zadanie 2 (2 punkty)

Zaimplementuj klasę `Lokomotywa` dziedziczącą po maszynie. 
Klasa ta ma dodawać dwa prywatne atrybuty charakterystyczne dla lokomotyw i nieuwzględnione wcześniej w maszynie. 
Klasa ta ma mieć konstruktor, przyjmujący komplet 6 parametrów oraz metodę `wyswietl`, 
wyrzucającą w zamyśle na ekran wyczerpujący opis danej lokomotywy.

## Zadanie 3 (3 punkty)

Uzupełnij repozytorium o klasę `Kosiarka`, która:
- dziedziczy z maszyny;
- wprowadza prywatne atrybuty `czyMelekser` (typu boolean), `czyNaped`(j.w.) i `liczbaOstrzy` (typu int);
- posiada, analogicznie jak klasa `Kosiarka`, jeden konstruktor i metodę `wyswietl`, która wyświetla komplet 7 atrybutów w zorganizowanej formie;
- dodatkowo, klasa ma zawierać metody *set* dla wszystkich trzech nowowprowadzanych atrybutów.

## Zadanie 4 (2 punkty)

Ostatnią klasą dziedziczącą bezpośrednio z maszyny jest klasa `Pojazd`. 
Klasa zawierać będzie pojedynczy konstruktor, standardową metodę wyświetlającą oraz chronione atrybuty typu double `moc` 
oraz `momentObrotowy`. 
Konstruktor ma realizować autonumerowanie pojazdów. W tym celu należy posłużyć się parą klasowych atrybutów typu int: 
`nrPojazdu` oraz `maxLiczbaPojazdow` (ten ostatni statyczny). 
Metoda wyświetlająca ma uwzględniać obie wskazane informacje, np. *Pojazd 7 z 12...*.

## Zadanie 5 (4 punkty)

Z klasy `Pojazd` dziedziczą `Samochod` (dodatkowe atrybuty `segment` i `VIN`) oraz `Jednoslad` (dodatkowy atrybut `typ`). 
Obie wspomniane klasy wykorzystują autorskie enumeracje i zostają wyposażone w konstruktory oraz metody `wyswietl`, 
nadpisujące metody o tej samej nazwie w klasach nadrzędnych. Konstruktory mają wywoływać konstruktory klasy nadrzędnej 
i wpisywać się w logikę autonumerowania i wyświetlania informacji o numeracji. 
W szczególności, klasy te powinny mieć konstruktory pobierające odpowiednio 8 i 7 atrybutów - a jednoślad dodatkowo konstruktor, 
który nie pobiera wszystkich atrybutów (z uwagi na specyficzną logikę opisu rowerów i hulajnóg tradycyjnych). 
Metoda wyświetlająca klasy `Jednoślad` ma pomijać wartości niewprowadzone.

## Zadanie 6 (2 punkty)

W metodzie głównej klasy `ParkMaszynowy` zadeklarować po 2 obiekty każdej klasy, w stosunku do której jest to możliwe. 
Wszystkie obiekty trafiają do **pojedynczej** kolekcji i są wyświetlane pętlą *for each*. 
Jakiej modyfikacji należy dokonać w klasie `Maszyna`, aby było to możliwe? 
Wykorzystaj dodolną metodę *set* obiektu klasy `Kosiarka` i wyświetl ten obiekt ponownie.

## Zadanie 7 (1 punkt)

Strukturę klas, atrybutów i operacji zwizualizuj jako diagram klas UML. 
Narzędzie dowolne, można wykorzystać np. webowe rozwiązanie *draw.io*. 
Należy udokumentować wyniki poprzez załączenie eksportu pliku graficznego lub screenshota.
